# فصل اول

دوازده سالم بود که اولین بار روی آب راه رفتم. مردی با لباس سیاه به من آموخت که چگونه این کار را انجام دهم، و من نمی خواهم وانمود کنم که این شگرد را یک شبه آموختم. ارباب یهودی مرا وقتی 9 ساله بودم پیدا کرد، پسر یتیم که در خیابان های سنت لوئیس پول خرد گدایی می کرد، و سه سال به طور پیوسته با من کار کرد قبل از این که به من اجازه دهد مهارتم را در ملاء عام نمایش بگذارم. این واقعه در سال 1927 بود، سال *بیب روت و چارلز لیندبرگ* (دو شعبده باز بزرگ)، دقیقاً همان سالی که شب برای همیشه دنیا را فرا گرفت. من آن را تا چند روز قبل از *سقوط اکتبر* ادامه می دادم، و کاری که من انجام دادم بزرگتر از هر چیزی بود که این دو مرد می توانستند رویای آن را داشته باشند. من کاری را انجام دادم که هیچ آمریکایی قبل از من انجام نداده بود و تاکنون نیز هیچ کس انجام نداده است. ارباب یهودی مرا انتخاب کرد چون کوچکترین، کثیف ترین و حقیرترین بودم. او گفت: "تو بهتر از یک حیوان نیستی، انسان نمایی بدون ماهیت انسانی." این اولین جمله ای بود که او با من گفت، و با وجود این که شصت و هشت سال از آن شب گذشته است، مثل این است که هنوز می توانم کلماتی را که از دهان ارباب می آید بشنوم: " تو بهتر از یک حیوان نیستی. اگر اینجا و در همین حال بمانی، قبل از اینکه زمستان تمام شود، خواهی مرد. اگر با من بیایی، به تو پرواز کردن را یاد خواهم داد."  
گفتم:"هیچکس نمی تواند پرواز کند، آقا،". "این کاری است که پرندگان انجام می دهند و من مطمئن هستم که پرنده نیستم".  
ارباب یهودی گفت: "تو هیچ چیز نمی دانی". "تو هیچ چیز نمی دانی چون هیچ چیز نیستی. اگه تا تولد سیزده سالگیت پرواز کردن رو بهت یاد ندادم می توانی سرم رو با تبر قطع کنی اگه بخوای آن را می نویسم اگر به قولم وفا نکنم، سرنوشتم در دستان توست."  
شنبه شبی در اوایل ماه نوامبر بود، و ما در مقابل کافه *بهشت* ایستاده بودیم، یک میخانه باصفای پایین شهری همراه با یک گروه جاز متشکل از رنگین پوستان و دختران سیگار فروش با لباس های توری شفاف. من عادت داشتم آخر هفته ها در آنجا می گشتم، باربری می کردم، پیک بودم و یا برای کسانی که می خواستند تاکسی ها را هل می دادم تا به حرکت بیفتند. در ابتدا فکر کردم ارباب یهودی فقط یک مستِ لاابالی است، یک دائم‌الخمر پولدار که در میان شب با یک کت و شلوار سیاه و یک کلاه ابریشمی گران قیمت تلو تلوخوران می پلکد. لهجه او عجیب بود، بنابراین من فکر کردم او از اهالی این شهر نیست، همین قدر از احوال او دستگیرم شد. مست ها حرف های احمقانه ای می زنند و کسب و کار پرواز احمقانه تر از همه نبود.گفتم: "تو در هوا ارتفاع خیلی زیادی می گیری،"  ، "هنگام پایین آمدن ممکن است گردن خود را بشکنی."  
ارباب گفت: "ما در مورد تکنیک بعداً صحبت خواهیم کرد، یادگیری این مهارت آسان نیست، اما اگر به من گوش بدهی و از دستورات من اطاعت کنی، هر دو میلیونر خواهیم شد."  
گفتم: "شما در حال حاضر یک میلیونر هستید، به من چه نیازی دارید؟"  
"ای گردن کلفت کوچولوی بیچاره ی من، چون واقعیت این است که هشتم گرو نه است، ممکن است به نظرت یک دزد برجسته باشم، اما این فقط به این دلیل است که تو مغزی پر از خاک اره داری. با دقت به من گوش کن دارم بهت شانسی برای یه عمر را پیشنهاد می کنم ولی تو فقط یک بار این شانس را داری من ساعت شش و سی صبح قطار ویژه پرنده آبی را رزرو کردم و اگر لاشه خودت را به آن قطار نرسانی، این آخرین باری است که مرا می بینی."  
گفتم: "شما هنوز به سوال من پاسخ نداده اید،". چون تو جواب دعاهای من هستی پسرم. برای همین تو را می خواهم، چون تو استعداد خدادادی اش را داری."  
"استعداد خدادادی؟ من هیچ استعدادی ندارم و حتی اگر هم داشتم، شما چی در موردش می دانید، با آن کت و شلوار ظاهر فریبت؟ شما تازه یک دقیقه پیش شروع به صحبت با من کردید."  
ارباب یهودی گفت: "دوباره داری اشتباه می کنی، "من یک هفته است که تو را زیر نظر دارم. و اگر فکر میکنی عمه و عمویت از رفتنت متاسف خواهند شد، پس نمی دانی که در چهار سال گذشته با چه کسی زندگی کرده ای."  
"عمه و عمویم؟" ناگهان متوجه شدم که این مرد یک مرد مست شنبه شب عادی نیست. او چیزی بدتر از آن بود: یک مامور ترک تحصیل یا یک پلیس، و همانطور که آنجا ایستاده بودم، مطمئن بودم تا زانو من در گه گیر کرده ام و در مخمصه بزرگی افتاده ام.    
 ارباب ادامه داد:"عمو اسلیم اِت خود یک شاهکار است، حالا که حواسش به من معطوف شده وقتش را تلف می کنم.  هرگز نمی دانستم که یک شهروند آمریکایی می تواند اینقدر احمق باشد؛ نه تنها بوی بدی می دهد، بلکه سر تا پا بدجنس و زشته. تعجبی نداره که تو تبدیل به یه آدم با صورت راسو شدی من و عموت، امروز صبح یک گفتگوی طولانی داشتیم، و او حاضره بدون این که یک پنی دست به دست بشه بگذارد بروی. تصور کن پسر\! حتی مجبور نبودم پولت رو بدم و اون خوک گوشت خمیری، زنش را صدا کرد و اونجا نشست و حتی یه کلمه هم در دفاع از تو حرف نزد. اگر بهترین کاری  که می توانند برای یک فرد خانواده انجام دهند این‌است، پس خوش شانس هستی که از شر این دو خلاص می شوی. تصمیم با توست، حتی اگر درخواست من را رد کنی، احتمالا بازگشت به آن خانه هم فکر خوبی نیست. می توانم بهت بگم که با چهره ای غمگین و مبهوت، از دیدن دوباره تو خیلی ناامید خواهند شد ، اگر منظورم را گرفته باشی."  
ممکن است من یک حیوان باشم، اما حتی پایین ترین حیوانات احساس دارند، و هنگامی که ارباب این خبر را به من داد، احساس کردم که مشت خورده ام. عمو اسلیم و عمه پگ جای تعریفی نداشتند، اما خانه آنها جایی بود که من در آن زندگی می کردم و من را از قبول این که آنها من را نمی خواهند بازداشت. به هر حال من فقط ۹ سالم بود. با اینکه در آن سن سرسخت می نمودم، نیمی از سرسختی که وانمود می کردم را هم نداشتم، و اگر ارباب با آن چشمان تیره اش بر من نظاره گر نبود، احتمالا در همان جا در خیابان با آواز بلند گریه می کردم. وقتی به آن شب فکر می کنم، هنوز مطمئن نیستم که آیا او حقیقت را به من می گفت یا نه. می توانست با عمه و عموی من صحبت کرده باشد، اما در همان حال، می توانست همه چیز را از خود در آورده باشد. من شک ندارم که او آنها را دیده بود – توصیفات دقیقی از آنها داشت \- اما با شناختی که از عمویم اسلیم داشتم، به نظر من تقریباً غیرممکن است که بی کلک و بدون دریافت پول از این معامله، اجازه دهد که من بروم. من نمی گویم که ارباب یهودی سر او را کلاه گذاشته است، اما با توجه به آنچه که بعداً اتفاق افتاد، شکی نیست که آن حرامزاده متوجه نشده باشد که جایی از کار می لنگد، چه حق با او باشد یا خیر. نمیخوام وقتم رو با حل معما درباره این موضوع تلف کنم نتیجه این بود که من حرفی که ارباب به من زد را پذیرفتم، و در این تنها واقعیتی است که در نهایت ارزش گفتن دارد. او مرا متقاعد کرد که نمیتوانم به خانه بروم، و وقتی این را پذیرفتم، دیگر به خودم اهمیتی نمیدادم. – از درون دلشکسته و آشفته باشم \- این چیزیست که او می خواست من احساس کنم. اگر دلیلی برای ادامه زندگی نمی بینی، سخت است که به آنچه برای شما اتفاق می افتد اهمیت دهی. به خودت می گویی که ای کاش می مردم و پس از آن برای هر چیزی آماده هستی \- حتی یک کار دیوانه وار مثل در شب ناپدید شدن با یک غریبه. با صدایی زیر و با نگاهی مرگبار به او خیره شدم و گفتم: "خب، آقا، قبول می کنم، ولی اگه به قولت عمل نکنی می توانی با سرت خداحافظی کنی، من ممکن است کوچک باشم، اما هرگز اجازه نمی دهم کسی قول اش را فراموش کند."  
وقتی سوار قطار شدیم، هنوز هوا تاریک بود و با نورکمی که در سپیده دم ماه نوامبر در تلاش بود تا ابرها را بشکافد با سفر از میان ایالت میسوری، بسوی غرب روانه شدیم. از روزی که مادرم را دفن کردند از سنت لوئیس خارج نشده بودم، و آن روز صبح، دنیای تیره و تار را کشف کردم: خاکستری و بی ثمر، با مزارع بی انتها با ساقه های ذرت پژمرده که از هر دو طرف ما را احاطه کرده بودند. کمی از ظهر گذشته بود که به کانزاس سیتی رسیدیم، اما در تمام ساعاتی که با هم گذراندیم، فکر نمی کنم ارباب یهودی بیش از سه یا چهار کلمه با من صحبت کرده باشد بیشتر اوقات خواب بود، سرش تکان می خورد با کلاهی که تا روی صورتش کشیده شده بود، اما من آنقدر می ترسیدم که کاری جز از پنجره به بیرون نگاه کردن انجام نمی دادم، و با تماشای مناظری که به سرعت از نظرم می گذشت، به مخمصه ای که خودم را در آن قرار داده بودم فکر می کردم. دوستان من در سنت لوئیس در مورد شخصیت هایی مانند ارباب یهودی به من هشدار داده بودند؛ ولگردان منزوی و منحرفانی با دسیسه های شیطانی که در پی شکار پسران جوان برای انجام امیالشان می گردند. تصور آن که او لباس هایم را درآورد و جایی که نمی خواستم لمس شود را لمس کند به اندازه کافی بد بود، اما این در مقایسه با برخی از ترس های دیگر که در سر من قرار داشت، هیچ نبود. من در مورد یک پسر شنیده بودم که با یک غریبه رفته بود و هرگز از او خبری نشد. بعداً، آن مرد اعتراف کرده بود که پسر را به قطعات کوچک تقسیم کرده و او را برای شام پخته است. پسر دیگری در زیرزمین تاریک به دیواری زنجیر شده بود و به مدت شش ماه چیزی جز نان و آب به او ندادند. یکی دیگر از آنها گوشتش را از استخوان هایش را کنده بودند. اکنون که زمان کافی برای فکر کردن  به آنچه انجام داده ام دارم، ممکن است خودم هم درگیر این چنین رفتارهایی باشم. من به خودم اجازه داده بودم که در چنگال یک هیولا بیفتم، و اگر فقط نیمی از آنچه از ظاهر مخوفش پیدا بود حقیقت داشت ، به احتمال زیاد هرگز طلوع سپیده دم را دوباره نمی دیدم .ما از قطار پیاده شدیم و از سکوی ایستگاه راه آهن پایین آمدیم و از میان جمعیت عبور کردیم. کت ارباب یهودی را کشیدم و گفتم: " گرسنه هستم، اگر الان به من غذا ندهید، چنان به روی پایت می کوبم که قوس کف پایت صاف شود. "   
گفت: " با سیبی که به تو دادم چکار کردی؟" گفتم: از پنجره قطار به بیرون پرتش کردم.»  
"اوه، پس خیلی میلی به سیب نداریم، داریم؟" ساندویچ گوشت خوک چی؟ صحبت از پای مرغ سرخ شده و بسته دونات ها نیست. "  
" همه را انداختم . شما که انتظار ندارید غذایی که بهم می دهید رو بخورم، مگه نه؟»  
چرا که نه مرد کوچک؟ اگر غذا نخوری، چروکیده می شوی و می میری. همه این را می دانند."  
"حداقل به این ترتیب آهسته می میری. اگر شما چیزی پر از سم را گاز بزنید، در همان لحظه، مثل قورباغه قور قور می کنی و می میری."  
از زمانی که ارباب یهودی را دیده بودم، این اولین باری بود که لبخند زد.اگر اشتباه نکنم، معتقدم که او حتی تا آنجا پیش رفت که خندید. "می خواهی بگی که به من اعتماد نداری، همینطوره؟"  
"زدی تو خال. من سر سوزنی هم  به تو اعتماد نخواهم کرد.»  
ارباب گفت "اخماتو باز کن، وروجک،" ، با محبت روی شانه ام زد . تو راه درآمد منی ، یادته؟ من حتی نمی گذارم یک تار مو از سرت کم شود."  
تا آنجایی که می دانستم اینها فقط حرف های مفت بودند، و من آنقدر احمق نبودم که این شیرین زبانی ها را باور کنم. اما بعد ارباب یهودی دستش را در جیبش فرو برد و یک اسکناس نو بیرون آورد و آن را در کف دستم گذاشت. و با اشاره به یک ساختمان مربعی شکل در وسط ایستگاه ،گفت "آن رستوران را در آنجا می بینی؟برو داخل و بزرگترین پرس ناهاری را که می توانی در شکمت جا بدهی برای خودت سفارش بده، من اینجا منتظرت خواهم ماند."  
"پس شما چی؟ چیزی نمی خواهید بخورید؟»  
ارباب یهودی پاسخ داد: "نگران من نباش .شکم من  از پس خودش بر می آید ." به محض این که خواستم راه بیفتم ، اضافه کرد: "یک نصحیت برات دارم کوچولو : اگر قصد فرار داری، وقت آن است . نگران پول نباش می توانی آن را برای خودت نگه داری. "  
من به تنهایی وارد رستوران شدم، احساس کردم که با این کلمات خداحافظی تا حدودی آرام شده ام. اگر او هدفی شوم داشت، پس چرا باید به من فرصتی برای فرار بدهد؟ در پشت پیشخوان رستوران *بلوپلیت* نشستم و غذای مخصوص و یک بطری *سارساپاریلا* (عشقه بیابانی) را سفارش دادم. قبل از اینکه بتوانم پلک بزنم، پیشخدمت کوهی از گوشت گاو و کلم را به طرف من هل داد. این بزرگترین وعده غذایی بود که تا به حال با آن مواجه شده بودم، یک وعده غذایی به اندازه پارک ورزشی در سنت لوئیس، و من هر لقمه از آن را همراه با دو تکه نان و با سفارش یک بطری دیگر *سارساپاریلا* خوردم . در آن پیشخوان ناهار کثیف، احساس خوبی که درون مرا تطهیر کرد، با هیچ چیز قابل قیاس نیست . وقتی شکمم پر شد، احساس شکست ناپذیری کردم، انگار هیچ چیز نمی توانست دوباره به من آسیب برساند. اوج آن حس غرورآمیز زمانی بود که اسکناس یک دلاری را از جیبم بیرون آوردم تا صورتحساب را تسویه کنم. همه چیز کلاً چهل و پنج سنت شد، و حتی بعد از اینکه من یک سکه نیکل را هم برای پیشخدمت پرتاب کردم، پنجاه سنت دیگر برایم باقی ماند. اما امروزه پول زیادی به نظر نمی رسد، گرچه نیم دلار در آن زمان یک فرصت برگشت برای من بود. ، به خودم گفتم: "این شانس من برای فرار است ، "همان طور که از روی چهارپایه ام بلند شدم، یک بررسی کردم، می توانم از در کناری خارج شوم و مرد سیاه پوش هرگز متوجه نخواهد شد چه اتفاقی افتاده ؟ اما من این کار را نکردم، و تمام داستان زندگی من به این تصمیم بستگی داشت. من به جایی برگشتم که ارباب منتظرم بود چون قول داده بود که من را به یک میلیونر تبدیل کند. با خود فکر کردم با اتکا به این پنجاه سنت، ممکن است ارزشش را داشته باشد که ببینم آیا  در این لاف زدن، حقیقتی وجود دارد یا خیر ؟  بعد از آن به  قطار دیگری سوار شدیم، درپایان سفر ، قطار سوم ما را در ساعت هفت آن شب به شهر سیبولا رساند. ، ارباب یهودی همانطور که تمام صبح ساکت بود به ندرت بقیه روز هم صحبت کرد. دیگر می دانستم نسبت به رفتار ارباب پیش بینی نکنم؛. درست زمانی که فکر می کردی او را گیر انداخته اید، دقیقا برعکس آنچه انتظار داری را انجام می دهد. او گفت:" می توانی مرا ارباب یهودی صدا کنی،" ، برای اولین بار. نام خودش را به من اعلام کرد. و نیز ادامه داد: "  اگر دوست داری، می توانی به طور خلاصه مرا ارباب خطاب کنی .اما هرگز، تحت هیچ شرایطی، نباید مرا یهودی صدا کنی. روشن است؟»  
گفتم:" آیا این نام واقعی شماست یا خودتان این لقب را انتخاب کرده اید؟"  
"نیازی نیست اسم واقعی من را بدانی. ارباب یهودی کافی خواهد بود."  
"من والتر هستم. والتر کلیربورن راولی اما شما می توانید من را والت صدا کنید. "  
"هر چی دوست داشته باشم صدات می کنم. اگه بخوام کرم صدات کنم، کرم صدات می کنم. اگه بخوام خوک صدات کنم، خوک صدات می کنم. شیرفهم شدی ؟"  
"به جهنم، آقا، من چیزی را که شما در مورد آن صحبت می کنید نمی فهمم."  
"همچنین من هیچ دروغ یا دورویی را تحمل نخواهم کرد و هیچ بهانه و شکوه و شکایت و جواب حاضری." "وقتی به این روش عادت کنی، شادترین پسر روی زمین خواهی بود."  
"بدیهیه. و اگر یک مرد بدون پا، پا داشت، می توانست ایستاده بشاشد."  
##TODO: Missing translation
"من داستانت را می دانم پسر. لازم نیست داستانسرایی کنی. می دونم چطور پدرت در 17 سالگی در بلژیک سیاه مست بود و در مورد مادرت هم می دونم، و این که چطور در سنت لوئیس شرقی با نشان دادن یک اسکناس یک دلاری، روسپیگری می کرد، و این که چهار سال و نیم پیش چه اتفاقی براش افتاد وقتی اون پلیس دیوونه هفت تیرش رو به سمتش گرفت و صورتش رو منفجر کرد. فکر نکن برات دلسوزی نمی کنم، پسر، ولی بدون وقتی با من سر و کار داری و از حقیقت طفره میری هیچ وقت به جایی نمی رسی."  
"خیلی خب، آقای هوشمند. اگر همه پاسخ ها را دارید، چرا وقتتان را برای گفتن چیزهایی که از قبل می دانید هدر می دهید؟"  
"چون هنوز یک کلمه از حرف هایم را باور نمی کنی. فکر می کنی این چیزهایی در مورد پرواز گفتم بیشتر یک باد هوا ست. تو سخت کار می کنی والت، سخت تر از اونی که تا حالا کار کردی، و می خواهی تقریبا هر روز از این کار دست  بکشی، اما اگه بهش بچسبی و به چیزی که بهت می گویم اعتماد کنی، در پایان چند سال می توانی پرواز کنی. قسم می خورم قادر خواهی بود خودت را از زمین بلند کنی و مانند یک پرنده در هوا پرواز کنی."  
"من اهل میسوری هستم، یادته؟  ایالتی که اهالی آن تا چیزی را با چشم خود نبینند، باور نخواهند کرد."  
"خوب، ما دیگر در میسوری نیستیم، دوست کوچک من. ما در کانزاس هستیم. و یه جای پهناورتر و متروک تر که تا حالا تو زندگیت ندیدی وقتی کورونادو و افرادش در سال ۱۵۴۰ به دنبال شهرهای طلا در اینجا قدم گذاشتند، آنقدر سردرگم شدند که نیمی از آنها دیوانه شدند. اینجا چیزی نیست که بهت بگوید کجایی نه کوه، نه درختی، نه تپه ای در جاده. اینجا مثل برهوت صاف است، و هنگامی که برای مدتی در اطراف می چرخی، متوجه خواهی شد که جایی جز بالا رفتن وجود ندارد و آسمان تنها دوستی است که داری."  
زمانی که ما به ایستگاه رسیدیم تاریک بود، بنابر این هیچ راهی برای تأیید توصیف ارباب از خانه جدید من وجود نداشت. تا آنجا که من می توانم بگویم این شهر با آنچه در یک شهر کوچک انتظار می رود ببینی، هیچ تفاوتی نداشت. شاید کمی سردتر و تاریکتر از آن چیزی که به آن عادت داشتم، اما با توجه به این که قبلا هرگز در یک شهر کوچک نبودم، نمی دانستم چه انتظاری داشته باشم. همه چیز برای من جدید بود: هر بویی عجیب و غریب بود، هر ستاره در آسمان ناآشنا به نظر می رسید. اگر کسی به من می گفت که وارد سرزمین (اٌز) شده ام، فکر نمی کنم متوجه تفاوت آن می شدم . ما از ساختمان ایستگاه به راه افتادیم و برای لحظه ای در خارج از درب ایستادیم و روستای تاریک را برانداز کردیم. تازه ساعت هفت عصر بود، اما همه جا تعطیل شده بود، به جز چند لامپ که در خانه های دوردست سوسو می زدند، هیچ نشانه ای از زندگی در هیچ جا وجود نداشت. ارباب یهودی گفت: "نگران نباش، سواری ما هر لحظه ممکن است برسد." دستش را دراز کرد و سعی کرد دستم را بگیرد، اما قبل از این که چنگال های دستش را دور دستم محکم کند، دستم را کنار زدم و گفتم: "دست هایتان را در جای خودش نگه دارید، جناب ارباب،". "شما ممکن است فکر کنید که اکنون صاحب من هستید، اما شما صاحب هیچ پهنی هم نیستید."  
حدود نه ثانیه بعد از اینکه این کلمات را بر زبان آوردم، یک اسب خاکستری بزرگ در انتهای خیابان ظاهر شد که درشکه ای را می کشید. شبیه آن چیزی که در فیلم *تام میکس*  با ژانر وسترن آن تابستان در *سینما قصر عکس* دیده بودم، ، وقتی به وسیله نقلیه عتیقه ای که غرش کنان در خیابان می آمد، چشمم افتاد ، فکر کردم شبح است. به عیسی مسیح قسم دیدن آن در سال ۱۹۲۴ با عقل جور در نمی آمد، اما ناگهان متوجه شدم، ارباب یهودی به محض دیدن درشکه برایش دست تکان می دهد، سپس اسب خاکستری پیر همچنان که بخار از سوراخ های بینی اش بیرون می زد به سمت حاشیه پیاده رو می لغزید و با یک راننده ای با چهره گرد و چاق و چله با کلاه لبه دار پهن که بدنش در پتو پیچیده شده بود، درست در مقابل ما ایستاد. در ابتدا نمی توانستم تشخیص بدهم که مرد، زن یا خرس است.   
 ارباب گفت: "سلام، مادر سو،". "ببین چی پیدا کردم." زن برای چند ثانیه با چشمان مات و بی روح به من خیره شد، و سپس، یک دفعه، یکی از گرم ترین و دوستانه ترین لبخند هایی را که تا به حال لذت آن را تجربه کرده بودم را بر من تابانید. بیش از دو یا سه دندان از در دهانش نبود، و به حالتی که چشمان تیره اش درخشیدند به این نتیجه رسیدم که او کولی است. مادر سو، ملکه کولی ها بود و ارباب یهودی پسرش، شاهزاده سیاهی بود. آن دو مرا به *قصر بدون بازگشت*  بردند، و اگر آن شب مرا برای  شام نخوردند، قصد داشتند مرا به یک غلام بچه تبدیل کنند، یک خواجه با گوشواره در گوشم و یک عمامه ابریشمی پیچیده در دور سرم. مادر سو گفت: "پسر بپر بالا".صدایش آنقدر کلفت و مردانه بود که اگر نمی دانستم  قادر به لبخند زدن هم است، تا حد مرگ می ترسیدم. "چند پتو در پشت خواهی دید، اگه صلاحت را بدونی، ازشون استفاده میکنی. ما یک سفر سرد طولانی پیش رو داریم و تو که نمی خواهی مثل یک بقچه یخ زده به آنجا برسی."  
در حالی که سوار می شد ارباب گفت: "نامش والت است،" و کنار او نشست . یه بی سر و پای مغز گندیده از محله های فقیرنشین اگر حدس من درست باشد، او همان کسی است که من در تمام این سالها به دنبال آن بودم. سپس به سمت من برگشت و گفت:" این مادر سو است، بچه. باهاش خوب رفتار کن و اون در عوض فقط بهت خوبی می کنه و اگر او را دور بزنی، از روزی که به دنیا اومدی پشیمون میشی. او ممکن است چاق و بی دندان باشد، اما مانند مادری است که تا به حال نداشته ای."  
نمی دانم چقدر طول کشید تا این که به خانه رسیدیم. جایی در روستا بود، شانزده یا هفده مایل دور از شهر، اما این را بعداً فهمیدم، یک دفعه به زیر پتو خزیدم، درشکه در جاده به راه افتاد ، به سرعت به خواب رفتم. وقتی دوباره چشمانم را باز کردم، ما آنجا بودیم و اگر ارباب مرا با سیلی بیدار نکرده بود، احتمالا تا صبح می خوابیدم. همانطور که مادر سو اسب را باز کرد، او مرا به خانه هدایت کرد،  اولین اتاقی که به آن وارد شدیم آشپزخانه بود؛ یک فضای خالی و کم نور با اجاق چوبی در یک گوشه و یک لامپ نفتی که در گوشه دیگر سوسو می زد، پسری سیاه پوست حدوداً پانزده ساله پشت میز نشسته بود و کتابی می خواند. پوستش مانند بسیاری از رنگین پوستانی که در وطنم دیده بودم قهوه ای نبود، به رنگ قیر بود، سیاهی اش بقدری بود که به کبودی می زد. یک اتیوپیایی تمام عیار ، یک پیکانینی جنگلی از سیاه پوستترین سیاه پوستان آفریقا، وقتی که او را دیدم قلبم تقریبا متوقف شد. مردی ضعیف و لاغر با چشمان برآمده و لب های بزرگ ، به محض این که از صندلی خود بلند شد تا به ما خوشامد بگوید، دیدم که استخوان هایش همه پیچ خورده و کج شده اند، بدنی ناهموار، گوژپشت به مانند فرد فلجی را داشت. ارباب به من گفت: "این ایساپ است، بهترین پسری که در دنیا زندگی کرده است. بهش سلام کن والت . بهش دست بده او برادر جدیدت خواهد بود.»  
گفتم: "من با هیچ کاکا سیاهی دست نخواهم داد، شما باید دیوانه باشید اگر فکر می کنید من چنین کاری را انجام دهم. "  
ارباب یهودی آهی بلند و طولانی کشید. این یک ابراز انزجار نبود، بیشتر غم و اندوه، یک تنفر شدیدی از اعماق روح او بود. سپس، با حداکثر دقت و آرامش، انگشت اشاره دست راست خود را به صورت یک قلاب یخ زده کرد و نوک قلاب را مستقیما زیر چانه ام قرار داد، در نقطه دقیقی که گوشت به استخوان می رسد. سپس  شروع به فشار دادن کرد، به یک باره یک درد وحشتناک در اطراف پشت گردن و جمجمه ام ایجاد شد. تا آن زمان چنان دردی را احساس نکرده بودم، تلاش کردم تا گریه کنم، اما گلویم مسدود شده بود، نمی توانستم کاری بیش از تولید سر و صدای عق زدن بمانند یک بیمار انجام دهم. ارباب با انگشتش به فشار دادن ادامه داد ، در آن لحظه احساس کردم پاهایم از زمین بلند شده است، به سمت بالا حرکت می کردم، مانند یک پر به هوا می رفتم، و ارباب به نظر می رسید که این کار را بدون کوچکترین تلاشی انجام می دهد، به طوری که من برای او بیشتر از یک کفشدوزک اهمیت نداشتم. در نهایت، مرا به جایی که صورتم هم سطح با او بود بالا آورد، به طور مستقیم به چشمانش نگاه کردم. گفت:"ما در اینجا این گونه صحبت نمی کنیم، پسر، همه مردان برادر هستند و در این خانواده با همه با احترام رفتار می شود. این قانون است اگر آن را دوست نداری، از ذهنت خارجش کن. قانون، قانون است و هرکس با آن مخالفت کند، به یک حلزون تبدیل می شود تا آخر عمرش بر روی زمین غلت می زند. "

**آنها** به من غذا و لباس دادند و اتاقی را به من اختصاص دادند. مرا تنبیه بدنی نکردند ، لگد و مشت نزدنند و یا جعبه تا روی گوشم نگذاشتند، با این حال که همه چیز برای من قابل تحمل بود، هرگز تا این حد غمگین، تلخ و خشمگین نبودم. در شش ماه اول، فقط به فرار فکر میکردم. پسری شهری بودم که با موسیقی جاز در خونش بزرگ شده بودم، یک بچه ی خیابانی که منتظر یک فرصت بزرگ بود ، عاشق جمعیت پر سر و صدا بودم و صدای قژقژ چرخ های دستی، وزوز لامپ های  نئون، بوی ویسکی قاچاق که در جوی ها می چکید. یک کلکباز چابک بودم، یک فسقلی کلاهبردار حاضر جواب و رند، اما در اینجا در وسط ناکجا آباد گیر کرده بودم، زیر آسمانی زندگی می کردم که اغلب آب و هوای بدی داشت. ملک ارباب یهودی شامل سی و هفت هکتار زمین، یک خانه روستایی دو طبقه، یک قفس مرغ، یک خوک دونی و یک انبارغله بود. دوازده جوجه در قفس، دو گاو و یک اسب خاکستری در طویله و شش یا هفت خوک در خوکدونی بودند. نه برق بود، نه لوله کشی، نه تلفن، نه بی سیم، نه گرامافون، نه هیچ چیز دیگر. تنها منبع سرگرمی پیانو در اتاق نشیمن بود، اما ایساپ تنها کسی بود که می توانست آن را بنوازد، او حتی ساده ترین آهنگ ها را خراب می کرد و من همیشه لحظه ای که او می نشست و انگشتانش کلید پیانو را  لمس می کرد، اتاق را ترک می کردم. کلاً  آنجا یک گودال گه بود، خسته کننده ترین نقطه جهان، که فقط با گذراندن یک روز در آنجا خسته شده بودم. حتی در مورد بیس بال کسی در آن خانه چیزی نمی دانست، در آن زمان تنها موضوعی بود که به آن علاقه مند بودم،کسی را نداشتم که در مورد کاردینال های محبوبم با او صحبت کنم،.احساس می کردم از شکافی در زمان سقوط کرده و در عصر حجر فرود آمده ام، کشوری که دایناسورها هنوز در زمین پرسه می زدند. به گفته مادر سو، ارباب یهودی مزرعه را حدود هفت سال پیش در یک شرط بندی با فردی در شیکاگو برنده شده بود. گفتم: باید شرط بندی کلانی بوده باشد. از قضا بازنده ، برنده است، و برنده یک احمق است که آینده خود را ، درمفت آباد ایالات متحده امریکا به فنا داده است. می پذیرم که من در آن زمان یک احمق آتشی مزاج بودم، ، اما قصد ندارم خودم را توجیه کنم. من همان بودم که بودم، حاصل  افراد و مکان هایی که در کنار آنها به بار آمدم، و اینک نالیدن هیچ فایده ای ندارد. آنچه که مرا بیشتر از همه در ماه های اولیه تحت تاثیر قرار می دهد. صبوریشان است، به نظر می رسید به خوبی مرا می فهمیدند و رفتار های عجیب و غریب مرا تحمل می کردند. در زمستان اول چهار بار فرار کردم، یک بار تا *ویچیتا* رسیدم، و هر بار که مرا برگرداندن و به هیچ وجه سوالی نپرسیدند .                                                                                                                                                     به سختی به باریکی یک مو بودم، یک یا دو مولکول بالاتر از نقطه ناپدید شدن آنچه که یک انسان را تشکیل می دهد، که و با احتساب ارباب روح من بالاتر از یک حیوان نبود بنابراین تعلیم مرا از طویله حیوانات آغاز کرد.   
با اینکه از مراقبت از جوجه ها و خوک‌ها متنفر بودم، همراهی آن‌ها را به مردم ترجیح می دادم. برای من سخت بود که تصمیم بگیرم از کدام یک از آن‌ها بیشتر متنفرم پس هر روز ترتیب تنفر‌هایم را تغییر می دادم. مادر سو و ایساپ برای سهم عادلانه خود از تحقیر روحی آمدند، اما در نهایت این ارباب بود که بزرگترین خشم و انزجار من را بر می‌انگیخت. او رذلی بود که من را فریب داده بود تا به آن‌جا بروم، و اگر بخواهیم کسی را برای منجلابی که در آن بودم سرزنش کنیم، او متهم ردیف اول بود. آنچه بیش از همه مرا آزار می داد، طعنه ها، ضربه ها و توهین هایی که مداوم به من می پراند، آن حالتی که بر گرده من سوار بود و پاپیچ من می شد دلیلی نداشت جز برای اثبات اینکه چقدر بی ارزشم. به نوعی با آن دو همیشه مودب بود، اما او به ندرت فرصت بدو بیراه گفتن به من را از دست می داد. از اول صبح شروع می شد و بلاانقطاع ادامه داشت. خیلی طول نکشید که متوجه شدم او بهتر از عمو اسلیم نیست. گرچه مثل اسلیم مرا کتک نمی زد، اما ارباب زبانی تند و تیز داشت، و به اندازه ی ضربه ای به سر دردآور بود. صبح روز اول به من گفت:"خوب، پست فطرت پشمالوی من،" ، "به من بگو در مورد  سه R چه می دانی."  
گفتم: "سه؟"، گرچه متوجه منظورش نشدم با حالتی حاضر جواب و درحالی که سعی داشتم خودم را عاقل جلوه دهم گفتم: "من فقط یک نشیمنگاه (شباهت تلفظ R و Arse والت را به اشتباه می اندازد.) دارم و با آن می نشینم ، مثل بقیه."  
" بی شعور\! منظورم مدرسه است، تا به حال پا در کلاس درس گذاشتی و اگر چنین است، چه چیزی در آنجا یاد گرفتی؟"  
"من به هیچ مدرسه ای نیاز ندارم تا چیزی به من یاد دهد. من راه های بهتری برای گذراندن وقتم دارم."  
"عالیه. مثل یه محقق واقعی حرف میزنی اما دقیق تر بگو. الفبا چی؟ می توانی حروف الفبا را بنویسی یا نه؟  
"برخی از آن‌ها. فقط آن‌هایی که به دردم می‌خورند، بقیه مهم نیستند.  فقط برایم دردسرند، بنابر‌این من نگران آنها نیستم. "  
"و کدام یک از آن ها به درد بخورند؟"  
"خب، بذار ببینم. A ، آن را دوست دارم، و همین طور W و بعد از آن نمی دانم شما بهش چی میگین L و E و R و آن یکی که مانند یک صلیب بنظر می رسد،. T. مثل کلمه استیک T-bone ، این حروف دوستان من هستند و بقیه می توانند در جهنم بسوزند."  
"پس بلدی اسمت را بنویسی."  
"منظورم همین بود، رئیس\! من می توانم نامم را بنویسم، می توانم تا بینهایت بشمارم، و نیز می دانم که خورشید یک ستاره در آسمان است. همچنین می دانم که کتاب برای دختران و بچه های ننر است و اگر قصد دارید چیزی از کتاب ها به من آموزش دهید، می‌توانیم همین حالا قرارمان را لغو کنیم."  
سگرمه هاتو در هم نکن، بچه\! چیزی که الان بهم گفتی برایم گوشنواز است هرچه کمتر بدانی برای جفتمان بهتر است چیزهای کمتری برای بی اثر کردن وجود خواهد داشت و این زمان زیادی را برای ما صرفه جویی خواهد کرد. "  
"در مورد درس های پرواز چطور؟ چه زمانی آنها را شروع کنیم؟"  
"قبلاً آنها را شروع کرده ایم. از این به بعد، هر کاری که ما انجام می دهیم به آموزش تو مرتبط است. همیشه برای تو ملموس نیست، بنابراین سعی کن آن را در نظر داشته باشی. اگر فراموش نکنی، می توانی وقتی آموزش خشن تر می شود از پس آنها بر بیایی ما عازم یک سفر طولانی هستیم، پسرم و اولین کاری که باید انجام بدم این است که روحت خورد کنم، ای کاش راه دیگری وجود داشت ولی وجود ندارد با توجه به منجلابی که از آن بیرون می پری، این کار نباید خیلی سخت باشد. "  
وقتی که روزهایم را صرف بیل زدن کود در طویله می کردم و ابروهایم از سرما یخ می‌زد، دیگران در خانه ای دنج و راحت و گرم لم داده بودند. مادر سو آشپزی و کارهای روزمره را انجام می داد ایساپ روی مبل لم داده بود و کتاب می‌خواند و ارباب یهودی هیچ کاری نمی‌کرد. به نظر می رسید کار اصلی او از طلوع آفتاب تا غروب آفتاب، نشستن بر روی یک صندلی پشت صاف چوبی و نگاه کردن از پنجره به بیرون بود. به جز مکالماتش با ایساپ، تنها کاری بود که از او تا بهار دیدم. گاهی اوقات وقتی آن دو صحبت می کردند گوش می دادم، اما هرگز نمی توانستم آنچه را که می گفتند درک کنم. آنها از کلمات پیچیده زیادی استفاده می کردند، به نظر می رسید که آنها در حال برقراری ارتباط خصوصی با استفاده از کلماتی قلمبه و سولمبه از خودشان بودند. بعداً، هنگامی که من کمی بیشتر در آنجا ساکن شدم و کمی بیشتر در آن اطراف گشتم، متوجه شدم که آنها مطالعه می کنند. ارباب یهودی آموزش علوم انسانی را به ایساپ برعهده گرفته بود، و کتابهایی که آنها می خوانند شامل موضوعات مختلفی بود از جمله: تاریخ، علم، ادبیات، ریاضیات، لاتین، فرانسوی، و غیره. گرچه پروژه آموزش پرواز به من را نیز داشت، اما او درگیر تبدیل ایساپ به یک محقق هم بود، و تا آنجا که می توانم بگویم پروژه دوم برای او ارزش بسیار بیشتری نسبت به پروژه من داشت. همانطور که اویل ورودم ارباب یک روز صبح به من گفت: "او حتی بدتر از تو بود، کوتوله. وقتی دوازده سال پیش او را پیدا کردم،  با لباسی کهنه در حال خزیدن در یک مزرعه پنبه در جورجیا بود. دو روز بود که چیزی نخورده بود و مادرش که خودش هم چیزی بیش از یک کودک نبود، در کلبه شان در چهارده مایلی جاده بر اثر سل مرده بود. بچه پرسه زنان این فاصله را از خانه دور شده بود. او در آن زمان از گرسنگی هذیان می گفت، و اگر من در آن لحظه خاص با او برخورد نکرده بودم، نمی توان گفت چه بلایی به سرش می آمد. بدن او ممکن است به شکلی غم انگیز پیچ خورده باشد، اما ذهن او یک ابزار با‌شکوه است، و او در حال حاضر در اکثر زمینه ها از من پیشی گرفته است. برنامه من این است که او را تا سه سال دیگر به کالج بفرستم. او می تواند تحصیلات خود را در آنجا ادامه دهد، و هنگامی که فارغ التحصیل شود و وارد جامعه شود، تبدیل به رهبر نژاد خود خواهد شد، یک مثال روشن برای همه گروه های سیاه پوست سرکوب شده در این کشور خشن و ریاکار. نمی توانستم از آنچه ارباب در مورد آن صحبت می کرد سردرآرم، اما عشقی که در صدایش داشت، به درونم رسوخ و در ذهنم خودنمایی کرد. با وجود تمام حماقت هایم، فهمیدم که او ایساپ را مانند پسر خود دوست داشت، و من بهتر از سگی از نژاد پست نبودم، یک جانور دورگه که بر آن تف کنی در باران رهایش کنی.  
مادر سو هم مثل من مورد بی توجهی بود، همکار بی سواد و تنبل من، و در حالی که این وجه اشتراک ممکن بود به ایجاد پیوند بین ما کمک کند اما هیچ کاری از این دست انجام نداد. هیچ خصومت آشکاری در او وجود نداشت، اما در عین حال او مرا عصبی می کرد، و من فکر می کنم کنار آمدن با رفتار عجیب و غریبش نسبت به آن دو تای دیگر زمان بیشتری برد که به سختی می توان آنها را هم عادی نامید. حتی با کنار رفتن پتو از تنش و برداشتن کلاه از سرش، در تعیین جنسیت او همچنان مشکل داشتم. این برام تا حدی پریشان کننده بود، و حتی پس از اینکه او را برهنه از طریق سوراخ کلید درب اتاقش دیدم و با چشمان خودم دیدم که او سینه زنانه دارد و هیچ آلت مردانه ای نداشت اما هنوز کاملا متقاعد نشده ام. دستانش مثل مردان زمخت بود، شانه ها پهنی داشت و عضلات روی بازوهایش برآمده بودند، و به جز زمانی که یکی از لبخندهای نادر و زیبایش را به من نشان میداد، صورتش به اندازه یک تکه چوب بی تحرک و بی روح بود. چیزی که بیشتر مرا بی قرار می کرد، شاید: سکوت او، به نحوی به من نگاه می کرد، که انگار من وجود ندارم. در سلسله مراتب خانواده، من مستقیماً زیر دست او بودم، به این معنی که من با مادر سو بیشتر از هرکسی برخورد داشتم. او کسی بود که کارهای روزانه ام را تعیین می کرد و بر من نظارت داشت، که مطمئن می شد قبل از رفتن به رختخواب صورتم را می شستم و دندان هایم را مسواک می زدم، و با این حال برای تمام ساعت هایی که در کنار او بودم، باعث می شد احساس تنهایی بیشتری نسبت به زمانی که واقعا تنها بودم داشته باشم. هر زمان که او در اطراف بود، یک احساس دلشوره به دلم می افتاد به طوری که فقط در نزدیکی او بودنم باعث می شد به لاک خودم بروم. مهم نبود چطور رفتار میکردم. میتوانستم بالا و پایین بپرم یا بی حرکت بایستم، می توانستم  فریاد بزنم و سرو صدا به راه بیندازم یا زبانم را بیرون آورم و نتیجه در هر حال یکسان بود. مادر سو یک دیوار بود، و هر بار که من به آن دیوار نزدیک می شدم، به یک پف دود تبدیل می شدم، یک ابر کوچک از خاکستر که در باد پراکنده می شد. تنها کسی که به من مهربانی واقعی نشان داد، ایساپ بود، اما من از ابتدا با او لج بودم، و هیچ چیز وجود نداشت که او بگوید یا انجام دهد که مرا از لجبازی بیرون آورد. نمی تواستم جلوی خودم را بگیرم این در خون من بود که او را حقیر می شمردم، و با توجه به اینکه او زشت ترین نمونه از نوع نژاد خود بود که من بدبختانه او را دیده بودم، به نظرم زیر یک سقف زندگی کردن ما نامعقول و مضحک بود. این برخلاف قوانین طبیعت بود، خارج از هر چیزی که مقدس و مناسب بود، و من به خودم اجازه نمی دادم آن را بپذیرم. هنگامی که شما با این حقیقت روبرو می شوی که ایساپ مانند هیچ پسر رنگین پوست دیگری در روی زمین صحبت نمی کند صحبت کردنش بیشتر شبیه یک لرد انگلیسی است تا یک امریکایی و سپس واقعیت دیگر اینکه او فرد مورد علاقه ارباب بود، بدون دچار شدن به حمله عصبی شدید من حتی نمی توانستم در مورد او فکر کنم. بدتر از همه، من مجبور بودم هر زمان که او در اطراف بود، دهانم را ببندم و حرفی نزنم. فکر میکنم اختیار بیان چند اظهار نظر می توانست خشم من را از بین ببرد، اما فشار انگشت ارباب را به زیر چانه ام به یاد آوردم که و من حال و حوصله آن را نداشتم که دوباره آن شکنجه را متحمل شوم. بدترین قسمت آن این بود که ایساپ به نظر اهمیتی نمی داد که من از او بسیار متنفرم. من یک مجموعه کاملی از اخم ها و شکلکها را برای استفاده در مصاحبت با او کامل کردم، اما هر زمان که یکی از این نگاه ها را به سمت او شلیک می کردم، او فقط سرش را تکان می داد و به خودش لبخند می زد. باعث شد احساس احمقی کنم مهم نبود که چقدر سخت تلاش کردم به او صدمه بزنم اما هرگز راه نفوذی به او نیافتم، و هرگز حس رضایت غلبه بر او را نچشیدم. او فقط در جنگ بین خودمان را پیروز نبود، بلکه او در تمام نبردهای لعنتی آن جنگ پیروز می شد، و من پی بردم که اگر من حتی نمی توانم بر یک شیطان سیاه پوست را در یک جرو بحث توهین آمیز متقابل غالب شوم، پس کل آن دشت کانزاس باید جادو شده باشد. در یک سرزمین کابوس ها اسیر شده بودم، و هر چه بیشتر برای بیدار شدن تلاش می کردم، کابوس ترسناک تر می شد. ایساپ یک بعد از ظهر به من گفت:" بیش از حد خود را حق به جانب می دانی  و این باعث شده نسبت به اطراف خود کور باشی . و اگر نتوانی آنچه را که در مقابل بینی ات قرار دارد ببینی، هرگز نمی توانی خودت نگاه بیندازی و بدانی که چه کسی هستی.  
گفتم:" می دانم کی هستم،هیچ کس نمی تواند این را از من بگیرد ."  
گفت :"ارباب چیزی از تو نمی گیرد . به تو هدیه ای از عظمت و بزرگی می دهد. "  
گفتم :"ببین، یه لطفی بهم بکن، میشه؟ وقتی دور و بر من هستی، اسم اون احمق رو نیار . اسمش مو بر تنم سیخ می کند، هر چه کمتر به او فکر می کنم، حالم بهتر است."  
گفت :" دوستت داره والت با هر ذره از روحش به تو ایمان دارد. "  
"عمراً . آن متقلب هیچ اهمیتی به چیزی نمی دهد او پادشاه کولی ها است، و اگر روحی داشته باشد \- که من نمی گویم که دارد \- بند بند وجودش با شیطان ترکیب شده ."  
"پادشاه کولی ها؟" چشمان ایساب از تعجب بیرون زد. "تو این طور فکر می کنی؟" این ایده باید حس شوخ طبعی او را برانگیخته باشد ، یک لحظه بعد شکم خود را گرفت و شروع کرد به قاه قاه  خنده، به طوری که بدنش تکان می خورد. در حالی که از چشمانش اشکهایش را  پاک می کرد  گفت : " مطمئناً جک های خوبی می گویی، چطور این تصور عجیب به ذهنت رسیده ؟ "  
حس می کردم گونه هایم از خجالت سرخ شدند. گفتم :" اگر او کولی نیست، پس چه کوفتیست؟"  
"یه مجارستانی."  
 با لکنت گفتم:"چی؟" این اولین باری بود که می شنیدم کسی از این کلمه استفاده می کند، و آنقدر گیج شده بودم که لحظه ای قدرت صحبت کردن را از دست دادم.  
" یه مجارستانی. او در بوداپست به دنیا آمد و در جوانی به امریکا آمد. در محله بروکلین نیویورک بزرگ شد و پدر و پدربزرگش هر دو خاخام بودند.  
"و این چیه؟، یه نوعی پست از جوندگان؟"  
"او یک معلم یهودی است. مانند کشیش یا واعظ با این تفاوت که فقط برای یهودیان ."  
"حالا فهمیدم الآن همه چیز با هم جور در می آید، مگه نه؟ بدتر از یک کولی، *دکتر دارک بروز قدیم* \- او یک جهود است. هیچ چیز بدتر از این در تمام این سیاره فلاکت بار وجود ندارد.»  
" بهتر است اجازه ندهی این حرف هایت را بشنود. "  
 "حقوقم را می دانم و قسم می خورم هیچ مرد یهودی نمی تواند به من زور بگوید ."  
"آرام باش، والت. فقط دنبال دردسر هستی.»  
اون جادوگر چی، مادر سو؟ یکی دیگر از آن جهود هاست؟  
ایساپ سرش را تکان داد و به زمین خیره شد. صدایم از خشم چنان غران بود که نمی توانست به چشمانم نگاه کند.  
 "نه،. او یک اوگللاسو است. پدربزرگش *برادر گاو نشسته* بود و زمانی که او جوان بود، او سوار برتر بی زین در نمایش *غرب وحشی بوفالو بیل* بود.  
"منو خر فرض کردی"  
"من حتی تصورشم نمی کنم، چیزی که دارم بهت میگم حقیقت محض است تو با یک یهودی، یک مرد سیاه پوست و یک سرخ پوست در یک خانه زندگی می کنی و هر چه زودتر حقایق را بپذیری، زندگیت شادتر خواهد بود.  
تا آن زمان سه هفته بود که این وضع را تحمل کرده بودم، اما بعد از مکالمه با ایساپ می دانستم که دیگر نمی توانم آن را تحمل کنم. همان شب از آنجا بیرون آمدم و منتظر ماندم تا همه بخوابند و سپس از پتو بیرون خزیدم، دزدکی از پله ها پایین آمدم و با نوک پا به تاریکی سرد دسامبر رفتم. ماهی بالای سرم نبود، حتی ستاره ای هم نبود که روی من بتابد، و لحظه ای که از آستانه در عبور کردم، باد شدیدی به من برخورد کرد که مرا مستقیماً به کنار خانه برگرداند. استخوان های من در برابر آن باد، قوی تر از پنبه نبودند. شب پر سر و صدا بود، و باد چنان می وزید و می غرید که گویی صدای خدا را بگوش می رساند. با فریاد، خشم خود را بر هر موجودی به اندازه کافی احمق که علیه آن برخاسته بود می راند. من آن احمق شدم، و بارها و بارها خودم را از زمین برداشتم و با جنگیدن راهم را به سوی دندان های طوفان شدید باز کردم، همین که اندکی بدنم را وارد حیاط می کردم مثل فرفره به اطراف می چرخیدم. پس از ده یا دوازده تلاش، کاملا از پا درآمدم، یک لاشه خورد و خمیر. فقط تا خوکدونی پیش رفته بودم وقتی برای بار دیگر تقلا کردم تا بر روی زانوهایم بایستم، چشمانم سیاهی رفت و بیهوش شدم. ساعتها گذشت. در لحظه سپیده دم از خواب بیدار شدم و خودم را در بین چهار خوک خفته یافتم. اگر من در میان آن خوک ها نیفتاده بودم، احتمالا در طول شب یخ زده می زدم. حالا که به ان فکر میکنم، فکر می کنم این یک معجزه بود، اما وقتی آن روز صبح چشمانم را باز کردم و دیدم کجا هستم، اولین کاری که کردم این بود که از جا پریدم و بخت بدم را تف و لعنت کردم. من شک نداشتم که ارباب یهودی مسئول این اتفاق بود. در ان مراحل اولیه که ما با هم بودیم، من انواع قدرت های ماوراء الطبیعه را به او نسبت دادم، و من کاملا متقاعد شده بودم که او این باد وحشیانه را بدون هیچ دلیل دیگری به جز جلوگیری از فرار من به بوجود آورده است. برای چند هفته پس از آن، سرم پر از بسیاری از نظریه ها و افکار وحشیانه بود. ترسناک ترین آن مربوط به ایساپ بود \- و اطمینانم به این که او یک فرد سفید متولد شده، بیشتر می شد. این فکر وحشتناکی بود، اما به نظر می رسید تمام شواهد، نتیجه گیری مرا تایید می کرد. او مثل یه سفیدپوست حرف می زد، مگه نه؟ مانند یک فرد سفید پوست رفتار می کرد، مانند یک فرد سفید پوست فکر می کرد، پیانو را مانند یک فرد سفید پوست می نواخت، و فقط به این دلیل که پوستش سیاه بود، چرا باید چشمانم را باور کنم وقتی که دل من چیز دیگری به من می گفت؟ تنها پاسخ این بود که او سفید متولد شده بود. سالها پیش، ارباب او را به عنوان اولین دانشجوی خود در هنر پرواز انتخاب کرده بود. او به ایساپ گفته بود که از پشت بام انبار بپرد و او پریده بود اما به جای گرفتن جریان باد و بالا رفتن در هوا، به زمین افتاده بود و تمام استخوانهای بدنش شکسته بود. این به خاطر فرم رقت انگیز و بدقواره او بود، اما پس از آن، اوضاع بدتر شد و ارباب یهودی او را برای شکستش مجازات کرده بود. با فراخواندن نیروی صد شیطان یهودی، انگشتش را به سمت شاگردش نشانه گرفته بود و او را به یک کاکاسیاه وحشتناک تبدیل کرده بود. زندگی ایساپ نابود شده بود و من شکی نداشتم که همین سرنوشت برای من در نظر گرفته شده است. نه تنها با پوست سیاه و بدن فلج می شوم، بلکه مجبور می شوم بقیه روزهایم را صرف مطالعه کتاب کنم. برای دومین بار در اواسط بعد از ظهر فرار کردم. دیشب با جادو نقشه ام را خنثی کرده بود، بنابراین من با یک استراتژی جدید پیش رفتم و اینبار در روز روشن فرار کردم، فکر می کردم که اگر می توانستم ببینم کجا می روم، هیچ جنی وجود نداشت که قدم هایم را تهدید کند. در یکی دو ساعت اول همه چیز طبق برنامه پیش رفت. درست بعد از ناهار از انبار بیرون آمدم و به سمت جاده سیبولا رفتم، قصد داشتم سرعت خود را حفظ کنم و قبل از تاریک شدن هوا به شهر رسیدم. از آنجا می خواستم سوار قطار باری شوم و به سمت شرق برگردم. اگر خراب نمی کردم، در بیست و چهار ساعت در بلوارهای سنت لوئیس عزیز قدم میزدم. پس من آنجا بودم، در حال دویدن در امتداد ان بزرگراه مسطح گرد و خاکی با موش های صحرایی و کلاغ ها، با هر قدمی که برداشتم بیشتر و بیشتر اعتماد به نفس داشتم، که ناگهان نگاهی به بالا انداختم و یک درشکه چوبی را دیدم که از جهت مخالف نزدیک می شد.به طرز شگفت انگیزی شبیه درشکه ای بود که متعلق به ارباب یهودی بود، اما از آنجا که قبل از رفتن آن را در انبار دیده بودم، به عنوان یک تصادف شانه بالا انداختم و به راه رفتن ادامه دادم. وقتی به حدود دوازده یاردی آن رسیدم، دوباره نگاهی به بالا انداختم. زبانم تا سقف دهانم خشک شد. چشمهایم از کاسه شان درآمد و زیر پایم به صدا درآمد. این واگن ارباب یهودی بود، و کسی که در بالای ان درشکه نشسته بود، کسی نبود جز خود ارباب، با لبخندی بزرگ به من نگاه می کرد. او درشکه را به آرامی متوقف کرد و کلاهش را به شیوه ای دوستانه به برایم تکان داد. سلام پسرم. امروز بعد از ظهر برای قدم زدن کمی نامناسب است، اینطور فکر نمی کنی؟"  
"آب و هوا برای من مناسب است،" من گفتم. "حداقل آدم می تواند در اینجا نفس بکشد. اگر در مکانی زیاد بمانی، در میان نفس هایت خفه می شوی.  
"آره درک می کنم. هر پسری حق داره گردش کنه اما گردش بیرون شهر دیگه تموم شده و وقتشه که بریم خونه والت، سوار شو تا قبل از اینکه دیگران متوجه غیبت ما شوند بازگردیم.»  
انتخاب زیادی نداشتم، بنابراین بالا رفتم و در کنار او نشستم، درحالی که او افسار را تکان داد و اسب دوباره به حرکت افتاد. لااقل او با گستاخی معمول خود با من رفتار نمی کرد، و به هر حال این من بودم که فرارم لو رفته بود، من نمی خواستم که او قصدم را بداند. به هر حال احتمالاً حدس زده بود ، اما به جای نشان دادن ناامیدی ام از شکست نقشه ام، ترجیح دادم که وانمود کنم که برای پیاده روی رفته بودم. گفتم "این خوب نیست که یک پسر آنقدر محبوس باشد". "این امر او را غمگین و بد خلق می کند، و بنابراین او قادر به انجام کارهای روزانه خود به طور صحیح نخواهد بود. اگر به او کمی هوای تازه بدهید، او بیشتر مایل به انجام کارش خواهد بود".  
ارباب گفت: "من آنچه را که می گویید می شنوم، رفیق، و من هر کلمه از ان را درک می کنم."  
"خوب، تکلیف چیست، کاپیتان؟ می دانم سیبولا زیاد شهریت ندارد ولی شرط میبندم آنها لااقل نمایش فیلم یا چنین چیزی داشته باشند. شاید بد نباشد که یک شب به آنجا برویم. می دانی، پیاده روی کوچک برای تنوع یا شاید یه باشگاه بیسبال این اطراف باشد یکی از اون لباس های لیگ بیسبال خردسالان بگیریم. وقتی که بهار می آید، چرا یک یا دو دست بازی انجام ندهیم؟ لازم نیست چیزهای خاصی مانند ورق بازی باشد. منظورم این است که سطح پایین تر هم برایم کافیست فقط تا زمانی که آنها از چوب بیس بال و توپ استفاده کنند، حتی یک کلمه شکایت از من نخواهید شنید. خدارو چه دیدی شاید اگر خودت هم این بازی رو امتحان کنی ازش خوشت بیاید.  
مطمئنم که این کار را خواهم کرد. اما کوهی از کار هنوز در مقابل ما وجود دارد، و در عین حال خانواده باید کم تر مورد توجه قرار بگیرد، هر چه بیشتر خودمان را از چشم مردم پنهان کنیم، امنتر خواهیم بود. نمیخوام بترسونمت ولی اوضاع توی این محله به اون اندازه که به نظر میاد کسل کننده نیست ما دشمنان قدرتمندی این اطراف داریم و آنها به حضور ما در کشورشان خیلی علاقه مند نیستند. بسیاری از آنها از مردن مان بدشان نمی آید و ما نمی خواهیم توجه آنها را به خودمان جلب کنیم و خشمشان را بر انگیزیم.  
"تا زمانی که ما سرمان به کار خودمان باشد، چه کسی اهمیت می دهد که دیگران چه فکر می کنند؟"  
"اما نکته اینجاست که سر بعضی افراد همیشه در زندگی دیگران است و تلاش من این است که به سلامت خودمان را از برخورد با این مداخله کنندگان عبور دهیم. متوجه منظورم هستی والت؟»  
بهش گفتم که متوجه شدم ولی حقیقت این بود که اصلا متوجه حرفاش نشدم تنها چیزی که از حرفاش فهمیدم این بود که افرادی هستند که می خواهند مرا بکشند و نیز من اجازه ندارم به هیچ بازی بیسبالی بروم. حتی لحن دلسوزانه ارباب هم نمی توانست این را به من بفهماند و در طول سفر به خانه مدام به خودم میگفتم که قوی باشم و هرگز نگو برو بمیر. دیر یا زود راهی برای خروج از آنجا پیدا خواهم کرد. دیر یا زود پوزه آن مرد افسونگر را به خاک می مالم و رهایش می کنم.  
تلاش سوم من بدبختانه به مانند دو بار دیگر شکست خورد؛ آن زمان، صبح خانه را ترک کردم، و با وجود اینکه به حومه سیبولا رسیدم، ارباب یهودی دوباره منتظر من بود، با همان چهره از خود راضی و با پوزخندی به پهنای چهره اش، بر روی درشکه نشسته بود. از این اتفاق کاملا ناراحت و برآشفته شدم. بر خلاف دفعه قبل، دیگر نمی توانستم حضور او را به عنوان یک موضوع تصادفی بپذیرم. مثل این بود که او از تصمیمم برای فرار حتی قبل آنکه خودم تصمیمی گرفته باشم اطلاع داشت. انگار آن حرام زاده در ذهن و سرم باشد جوری که حتی درونی ترین افکار من هم از او پنهان نبود.  
بازهم تسلیم نشدم. من تازه می خواستم باتعمق بیشتر به بررسی اصول روش های کاری که در شرف انجام آن بودم بپردازم. پس از تامل فراوان، به این نتیجه رسیدم که علت اصلی مشکلات من خود مزرعه است. نمی توانستم از آنجا خارج شوم چون آنجا به خوبی سازماندهی شده بود و کاملا خودکفا بود. ما شیر و کره از گاوها، تخم مرغ از مرغ ها، گوشت از خوک ها، سبزیجات از زیر زمین ، ذخایر فراوان آرد، نمک، شکر و پارچه داشتیم و ضرورتی نداشت کسی برای تامین اینها به شهر برود. اما چه اتفاقی میفتد اگر چیزی تمام شود، به خودم گفتم، چه می شود اگر کمبود ناگهانی چیزی حیاتی وجود داشته باشد ارباب باید برای تهیه بیشتر از آن مواد از مزرعه خارج شود مگر نه؟ و به محض اینکه می رفت، دزدکی از آنجا فرار می کردم. همه چیز خیلی ساده بود، وقتی این ایده به ذهنم رسید، از شادی ذوق زده شدم. تا آن زمان فوریه شده بود و برای ماه بعد از آن و یا بعدتر من به چیزی جز خرابکاری فکر نکردم. ذهن من با توطئه ها و طرح های بی شماری، اعمال وحشتناک و ویرانی های نگفتنی به بار می آورد. با خودم گفتم از کارهای کوچک شروع کنم؛ بریدن یکی دوتا کیسه آرد یا شاید ادرار کردن در بشکه شکر. اما اگر این کارها نتیجه ای به دنبال نداشت، من از خرابکاری های بزرگتر هراسی نداشتم: به عنوان مثال، آزاد کردن جوجه ها از قفس خود، یا بریدن گلوی خوک ها. هیچ کاری نبود که من مایل به انجام آن نبودم تا از آنجا خارج شوم، و اگر کارد به استخوانم می رسید، حتی از به آتش کشیدن انبار کاه و یونجه ابائی نداشتم. در فرصت هایی که پیش آمد هیچکدام از اینها آنطور که تصور میکردم پیش نرفت؛ هر بار که می خواستم یک نقشه را عملی کنم، اعصابم به طرز مرموزی مانعم می شد. ترس ریه هایم را فرا میگرفت، قلبم شروع به تپش می کرد، درست همان وقتی که آماده انجام این کار بودم، یک نیروی نامرئی قدرت را از من می ربود. تا حالا همچین اتفاقی نیفتاده بود، من همیشه با عزمی راسخ، انگیزه ها و خواسته های تبهکارانه ام را به اجرا می گذاشتم. اگر کاری را اراده می کردم، می رفتم و آن را انجام می دادم، یک یاغی بی پروا متولد شده بودم. حالا مانعی وجود داشت، توسط یک نیروی عجیبی اراده ام مسدود شده بود، رفتار خودم را مانند یک بزدل، نمی توانستم درک کنم؛ چگونه یک قانون شکن در *سطح من* می تواند تا این حد تنزل کند. ارباب یهودی دوباره مرا شکست داده بود. او مرا به عروسک خیمه شب بازی تبدیل کرده بود، و هر چه بیشتر برای شکست دادن او تلاش می کردم، طناب ها را محکم تر می کشید.  
یک ماه جهنمی را طی کردم تا اینکه دوباره شجاعت آن را پیدا کنم و یک بار دیگر برای فرار تلاش کنم. این بار به نظر می رسید شانس با من یار است. ده دقیقه بعد از زدن به جاده، یک راننده سوارم کرد و مرا به ویچیتا برد. او بهترین مردی بود که تا به حال دیده بودم؛ یک دانشجو، در راه ملاقات با نامزدش، و از ابتدای حرکت تا رسیدن به مقصد در تمام مسیر به مدت دو ساعت و نیم برای هم داستان تعریف کردیم. کاش میتونستم اسمش رو به یاد بیارم او هیکلی درشت داشت با موهای بلوند تیره و کک و مک در اطراف بینی و یک کلاه چرمی کوچک جذاب. اسم دوست دخترش که فرانسین بود را بیاد دارم، احتمالاً به این دلیل که در مورد او بسیار صحبت می کرد، … کلاه چرمی با فورد رودستر جدید تمیزش با سرعتی بزرگراه را طی می کرد که انگار فردایی وجود ندارد. احساس آزادی و خوشحالی می کردم و هر چه بیشتر در مورد وراجی می کردیم، احساس آزادی و خوشحالی بیشتری داشتم. این بار واقعا موفق شده بودم، به خودم گفتم: واقعا از آنجا زدم به چاک، و از این به بعد هیچ مانعی سر راهم نیست.  
نمی توانم دقیقا بگویم که از ویچیتا چه انتظاری داشتم، اما مطمئناً آن گاو دانی دلگیری که آن بعد از ظهر در سال 1925 دیدم نبود. یک شهر کوچک دور افتاده بود، مانند جوش کوچکی بر روی پوست. میخانه ها، تفنگدارها و ورق باز های حرفه ای کجا بودند؟ وایت ارپ کجا بود؟ هر آنچه که ویچیتا در گذشته بود؛ اکنون شهریست ساده متشکل از مغازه ها و خانه ها عاری از هرگونه خوشی و لذت، شهری با بناهایی حداکثر یک طبقه.
تصور کردم برای خودم حقه‌ای راه بیاندازم و چند روزی اینجا بمانم تا پس‌اندازی جمع کنم، و بعد با شکوه برگردم سنت‌لوئیس. یک گشت کوتاه در خیابان‌ها مرا متقاعد کرد که آن فکر را کنار بگذارم، و نیم‌ساعت بعد از رسیدنم، به دنبال قطاری می‌گشتم که فقط مرا از اینجا ببرد.
احساس افسردگی و دلمردگی عجیبی داشتم، طوری که حتی متوجه نشدم برف شروع به باریدن کرده است. ماه مارس بدترین فصل طوفان‌ها در آن منطقه بود، اما آن روز آن‌قدر آفتابی و صاف آغاز شده بود که اصلاً به ذهنم خطور نکرد هوا ممکن است تغییر کند. بارش با یک ریزش کوچک شروع شد، چند پرک برف که از میان ابرها سر می‌خوردند، اما هرچه بیشتر در شهر به دنبال ایستگاه قطار قدم می‌زدم، دانه‌های برف ضخیم‌تر و شدیدتر می‌شدند، و وقتی پنج یا ده دقیقه بعد ایستادم تا مسیرم را بررسی کنم، دیدم تا مچ پا در برف فرو رفته‌ام. برف به شدت می‌بارید. قبل از آنکه بتوانم کلمه «بوران» را به زبان بیاورم، باد وزیدن گرفت و برف را به همه جهت‌ها می‌چرخاند. سرعت وقوعش عجیب بود. یک لحظه داشتم در خیابان‌های مرکز ویچیتا قدم می‌زدم و لحظه بعد گم شده بودم، کورکورانه در میان طوفان سفید سرگردان بودم. دیگر هیچ تصوری از جایی که هستم نداشتم. زیر لباس‌های خیس می‌لرزیدم، باد دیوانه‌وار می‌وزید و من درست در وسط آن، دور خودم می‌چرخیدم.
نمی‌دانم چقدر در آن برف و گل سرگردان بودم. فکر می‌کنم کمتر از سه ساعت نبود، شاید هم پنج یا شش ساعت. عصر به شهر رسیده بودم و بعد از غروب هنوز روی پاهایم بودم، در میان توده‌های کوه‌مانند برف جلو می‌رفتم، اول تا زانو، بعد تا کمر، بعد تا گردن در برف فرو رفته بودم و با وحشت به دنبال پناهگاهی می‌گشتم تا قبل از آنکه برف تمام بدنم را بپوشاند. باید مدام حرکت می‌کردم. کوچک‌ترین توقفی مرا زیر برف دفن می‌کرد و قبل از اینکه بتوانم خودم را بیرون بکشم، یا از سرما یخ می‌زدم یا خفه می‌شدم. پس به جلو رفتن ادامه دادم، حتی با اینکه می‌دانستم بی‌فایده است، حتی با اینکه می‌دانستم هر قدم مرا به پایانم نزدیک‌تر می‌کند. مدام از خودم می‌پرسیدم: چراغ‌ها کجاست؟ هرچه مسیرم را عوض می‌کردم، و بیشتر از شهر دور می‌شدم و به سمت حومه که هیچ‌کس در آن زندگی نمی‌کرد می رفتم، با این حال هر بار که مسیرم را تغییر می‌دادم، باز خودم را در همان تاریکی، احاطه‌شده در ظلمات شب و سرمای بی‌پایان می‌یافتم.
بعد از مدتی، دیگر هیچ چیز برایم واقعی نبود. ذهنم از کار افتاده بود و اگر بدنم هنوز مرا به جلو می‌کشید، فقط به این خاطر بود که چیز دیگری بلد نبود. وقتی نور ضعیفی را در دوردست دیدم، تقریباً هیچ واکنشی نشان ندادم. به سمت آن نور تلوتلوخوران رفتم، بی‌آنکه بدانم چه می‌کنم، مثل پروانه‌ای که بی‌اختیار به سمت شمع می‌رود. در بهترین حالت فکر می‌کردم خواب می‌بینم، یا این نوری است که سایه‌های مرگ پیش رویم انداخته‌اند، با اینکه تمام مدت آن را جلوی چشمم نگه داشتم، حس می‌کردم قبل از رسیدن به آن، ناپدید خواهد شد.
یادم نمی‌آید چطور از پله‌های خانه بالا رفتم یا روی ایوان جلویی ایستادم، اما هنوز می‌توانم دستم را ببینم که به سمت دستگیره سفید چینی در می‌رود و شگفتی‌ام را به یاد دارم وقتی احساس کردم دستگیره می‌چرخد و قفل باز می‌شود. وارد راهرو شدم و همه چیز آن‌قدر روشن و درخشان بود، آن‌قدر نورانی، که مجبور شدم چشمانم را ببندم. وقتی دوباره آن‌ها را باز کردم، زنی مقابلم ایستاده بود، زنی زیبا با موهای قرمز. لباس بلند سفیدی به تن داشت و چشمان آبی‌اش با چنان شگفتی و نگرانی به من نگاه می‌کرد که نزدیک بود بزنم زیر گریه. برای یکی دو ثانیه به ذهنم خطور کرد که او مادرم است، و بعد، وقتی یادم آمد مادرم مرده است، فهمیدم که خودم هم باید مرده باشم و همین حالا از دروازه‌های بهشت عبور کرده‌ام.
زن گفت: «آخی نگاهش کن»، «پسر بیچاره. نگاهش کن چقدر مظلومه.»  
گفتم: «ببخشید که مزاحم شدم، خانم»، «اسم من والتر رالی است و نه سالمه. می‌دونم شاید عجیب به نظر برسه، اما ممنون می‌شم اگه بهم بگید کجا هستم. حس می‌کنم اینجا بهشته و این برام عجیب به نظر می‌رسه. با همه کارهای بدی که کردم، همیشه فکر می‌کردم آخرش سر از جهنم درمیارم.»  
زن گفت: «اوه عزیزم»، «تقریباً یخ زدی. بیا توی سالن و کنار آتش خودت رو گرم کن.»  
قبل از اینکه دوباره سوالم را تکرار کنم، دستم را گرفت و دور پله‌ها به سمت اتاق جلویی برد. درست وقتی در را باز کرد، شنیدم که گفت: «عزیزم، لباس‌های این پسر رو دربیار و بذارش کنار آتش. من می‌رم بالا تا چندتا پتو بیارم.»  
پس خودم از آستانه عبور کردم و وارد گرمای سالن شدم، در حالی که توده‌های برف از بدنم می‌افتاد و شروع به آب شدن می‌کرد. مردی در گوشه‌ای پشت یک میز کوچک نشسته بود و از یک فنجان چینی ظریف قهوه می‌نوشید. لباس شیک و مرتبی به رنگ خاکستری مرواریدی به تن داشت و موهایش را بدون فرق، با روغن براق به عقب شانه زده بود و در نور زرد چراغ می‌درخشید. داشتم آماده می‌شدم چیزی به او بگویم که سرش را بلند کرد و لبخند زد، و همان لحظه فهمیدم که مرده‌ام و مستقیم به جهنم رفته‌ام. میان تمام شوک‌هایی که در طول عمرم تجربه کردم، هیچ‌کدام به اندازه شوکی که آن شب به من وارد شد، بزرگ‌تر نبود.
«حالا دیگر می‌دانی»، استاد گفت. «هر جا که بروی، من همان‌جا خواهم بود. هر چقدر هم که دور شوی، همیشه در انتهای مسیر منتظرت هستم. استاد یهودی همه‌جا هست، والت، و فرار از او ممکن نیست.»  
گفتم: «عجب حرام زاده ای هستی.»، «به من نارو زدی. اصلاً قابل اعتماد نیستی.»
«مراقب حرف زدنت باش، پسر. اینجا خانه خانم ویدرسپون است و او هیچ بی‌ادبی‌ای را تحمل نمی‌کند. اگر نمی‌خواهی دوباره در آن طوفان گیر بیفتی، لباس‌هایت را دربیاور و درست رفتار کن.»  
گفتم: «خودت مجبورم کن!»  
اما استاد لازم نبود کاری کند. فقط یک لحظه بعد از این حرف، سیلی از اشک داغ و شور روی گونه‌هایم جاری شد. نفس عمیقی کشیدم و بعد با صدایی بلند و پر از اندوه فریاد زدم. هنوز فریادم تمام نشده بود که گلویم گرفت و سرم شروع به چرخیدن کرد. خواستم دوباره نفس بکشم، اما قبل از آنکه بفهمم چه شده، بی‌هوش شدم و روی زمین افتادم.
